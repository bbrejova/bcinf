---
title: Štúdium v poslednom ročníku
---

### Zápis predmetov

  - Pri zápise si skontrolujte, či spolu so zapísanými predmetmi máte
    splnené požiadavky na ukončenie štúdia (stáva sa, že tesne pred
    štátnicou sa zistí, že študentovi chýbajú kredity)
      - celkovo aspoň 180 kreditov
      - všetky povinné predmety (vrátane angličtiny a telocviku)
      - splnené podmienky na povinne voliteľné predmety
      - zapíšte si aj predmety štátnej skúšky (obhajobu ak už státnice
        máte)
  - Pozor na to, že nespravené skúšky znamenajú o rok dlhšie štúdium (a
    platenie školného)
  - Pokiaľ možno, nenechávajte si príliš veľa predmetov na letný
    semester, lebo budete mať dosť starostí s dokončovaním bakalárky,
    prípadne s prípravou na štátnice
  - V letnom semestri budete tiež mať skrátené skúškové obdobie
  - Voľba výberoviek a povinne voliteľných predmetov:
      - zapíšte si predmety, ktoré potrebujete k svojej bakalárskej
        práci
      - môžete začať študovať predmety súvisiace s vašim plánovaným
        zameraním na magisterskom štúdiu
      - na druhej strane nie je dobré zapisovať si veľmi veľa povinne
        voliteľných predmetov z magisterského štúdia Informatika, lebo
        na magisterskom budete musieť zo zvyšných absolvovať aspoň 70
        kreditov
      - na plánovanie prechodu z bakalárskeho na magisterské štúdium
        odporúčame [on-line
        nástroj](https://beda.dcs.fmph.uniba.sk/mINF/#/studium)

### Iné povinnosti

  - Nezabudnite sa do príslušného termínu prihlásiť na štátne skúšky a
    na magisterské štúdium

### Magisterský študijný program Informatika

  - Máte veľa voľnosti, minimum povinných predmetov
  - Päť špecializácií, každá určená štátnou skúškou a cca 6-8
    prerekvizitami:
      - [Počítačová
        bezpečnosť](https://sluzby.fmph.uniba.sk/infolist/sk/2-INF-952.html)
      - [Bioinformatika a strojové
        učenie](https://sluzby.fmph.uniba.sk/infolist/sk/2-INF-953.html)
      - [Programové a informačné
        systémy](https://sluzby.fmph.uniba.sk/infolist/sk/2-INF-954.html)
      - [Teoretická
        informatika](https://sluzby.fmph.uniba.sk/infolist/sk/2-INF-955.html)
      - [Dátová
        veda](https://sluzby.fmph.uniba.sk/infolist/sk/2-INF-956.html)

  - Pri [prijímaní na magisterské štúdium](https://fmph.uniba.sk/fileadmin/fmfi/studium/prijimacky/Podmienky_na_prijatie_na_mgr-phd_studium_23_24.pdf) sa berie do úvahy študijný
    priemer z povinných a povinne voliteľných predmetov, vrátane štátnic. Ak máte priemer nad 1,75, môžete byť pozvaní na prijímacie skúšky.
  - Oficiálny [študijný plán](./Štúdium_v_poslednom_ročníku.md) na aktuálny školský rok 

### Po skončení štúdia

  - Po splnení všetkých povinností bakalárskeho štúdia nie ste ďalej
    študentami. Tými sa stávate až po zápise na magisterské štúdium.
      - v sociálnej poisťovni [nemáte žiadne
        povinnosti](http://www.socpoist.sk/aktuality-absolventi-bakalarskeho-studia-po-ukonceni-studia-nemaju-ziadne-povinnosti-voci-sp/48411s58343c)
      - v zdravotnej poisťovni by ste v prípade následného prijatia tiež
        nemali potrebovať nič nahlasovať (citujeme zo zákona 580/2004:
        "ak zápis na vysokoškolské štúdium druhého stupňa alebo tretieho
        stupňa bol vykonaný do konca kalendárneho roka, v ktorom bolo
        získané vysokoškolské vzdelanie prvého stupňa alebo druhého
        stupňa v dennej forme štúdia"). V prípade neprijatia je však
        potrebné sa nahlásiť do 8 dní od vzniku povinnosti platiť si
        poistné (viď. napr. 
        [VšZP](https://www.vszp.sk/poistenci/pre-studentov/poradna-studenta-zdravotnom-poisteni.html),
        [Dôvera](https://www.dovera.sk/poistenec/potrebujem-poradit/co-nam-treba-oznamit/absolvent-vysokej-skoly)0

### Ak sa vám nepodarí skončiť

  - [Školné](https://zona.fmph.uniba.sk/studenti-a-studium/poplatky/) pri prekročení štandardnej dĺžky štúdia 1000 EUR (2023/24)
    prepočítava s apodľa počtu potrebných kreditov
  - Možnosť požiadať o
    [zníženie](https://zona.fmph.uniba.sk/fileadmin/ruk/legislativa/2023/Vp_2023_18.pdf)
    (zdravotné dôvody, sociálna situácia, zahraničné pobyty, prerušenie
    štúdia a pod.)
  - Ak vám hrozí predlžovanie štúdia, poraďte sa na študijnom oddelení o
    vhodnom postupe.
  - Ak bol študent na riadnom termíne štátnej skúšky hodnotený známkou
    FX, má právo na dva opravné termíny.
  - Opravné termíny štátnic a obhajob bývajú koncom augusta.
      - Pozor, podmienkou absolvovania Bakalárskeho seminára (2) bude
        odovzdanie práce, v zásade teda nie je možné odovzdať prácu
        prvýkrát až pred augustovým termínom
