---
title: Pravidlá
---

### Letný semester


## Známka

Na úspešné absolvovanie predmetu musíte splniť všetky nasledujúce
podmienky:

  - aktívna účasť na hodinách, viď pravidlá nižšie,
  - získať aspoň polovicu bodov,
  - odovzdať bakalársku prácu schválenú školiteľom v riadnom termíne

Ak niektorú z podmienok nesplníte, budete hodnotení známkou Fx.

V prípade úspešného absolvovania predmetu získate známku podľa bodov v celkovom hodnotení takto:

  -   
    A: 90% a viac, B:80...89%, C: 70...79%, D: 60...69%, E: 50...59%

V hodnotení majú jednotlivé zložky nasledujúcu váhu:

  - DÚ2 30%
  - Prezentácia 2 (stav prác) 10%
  - Kontrolné stretnutie 2 10%
  - Prezentácia 3 (nácvik obhajob) 50%

## Účasť

  - Počas semestra bude niekoľko vyučovacích hodín označených ako pre všetkých a niekoľko pre konkrétne skupiny študentov.
  - Je potrebné sa aktívne zúčastniť na všetkých spoločných hodinách a všetkých hodinách pre vašu skupinu.
  - Nácvik obhajob s povinnou účasťou bude cez skúškové obdobie.
  - Ak sa nezúčastníte niektorého seminára označeného kódom "všetci"
      - Ak ste mali na to závažné dôvody (napr. zdravotné), ospravedlňte sa z neúčasti čím skôr emailom.
      - V opačnom prípade si vymeškanú hodinu musíte nahradiť podľa pravidiel nižšie.
  - Aktívnu účasť na prezentáciách a kontrolnom stretnutí nie je možné
    nahradzovať aktivitami nižšie.
  - V prípade neúčasti si samostatne preštudujte poznámky z vymeškanej
    hodiny na stránke predmetu.

Aktivity na nahradzovanie neúčasti

  - Prvá neúčasť: okrem svojej skupiny nácviku obhajob sa zúčastníte
    ešte aspoň jednej ďalšej.
  - Druhá neúčasť: v rámci nácviku obhajob si vyberte jedného zo
    spolužiakov, počas jeho prezentácie si robte poznámky a po
    prezentácii mu poskytnite dôkladnú písomnú spätnú väzbu k jeho
    prezentácii. Vaše komentáre pošlite spolužiakovi aj nám. Vaše
    komentáre by mali byť v rozsahu aspoň pol strany textu (bez
    prílišného rozťahovania prázdnym miestom). Môžete napríklad
    vymenovať miesta, kde vám bol výklad nejasný, čo vám v prezentácii
    chýbalo alebo čo sa vám zdalo zbytočné, chyby v texte, odporúčania
    na zmeny ale aj čo sa vám v prezentácii páčilo.

Upozorňujeme, že tieto aktivity môžu byť náročnejšie ako účasť na
seminári a môžu vám pridať prácu počas skúškového, kedy budete mať dosť
práce s inými predmetmi.

## Práca cez semester

  - Budúci týždeň máme cvičenie k písaniu.
  - Na **[DÚ2](./DÚ2.md)** budete odovzdávať rozšírenú verziu DÚ1
    zo zimného semestra.
  - Na **[prezentácii 2](./Prezentácia_2.md)** budete prezentovať
    prehľad už hotových častí práce a časový plán na jej dokončenie.
  - Neskôr bude ešte **[kontrolné stretnutie
    2](./kontrolné_stretnutie_2.md)** s podobnou náplňou ako
    prezentácia 2. Môžeme vám nariadiť aj účasť na ešte jednom kole
    kontrolného stretnutia, ak máme pocit, že by pre vašu prácu bolo
    prospešné.
  - K všetkým povinnostiam odovzdajte požadované dokumenty elektronicky
    do systému Moodle, kde budeme tiež zverejňovať body.
  - Dodržujte termín odovzdania a pokyny uvedené v zadaní.

## Nácvik obhajob

  - Cez skúškové obdobie (po odovzdaní prác) sa bude konať
    **[prezentácia 3](./prezentácia_3.md)** slúžiaca ako nácvik
    obhajob, kde každý študent prezentuje svoju prácu a odpovedá na
    otázky z publika.

## Odovzdanie práce

Známku z bakalárskeho seminára môžete získať len ak odovzdáte bakalársku
prácu za týchto podmienok:

  - Odovzdáte ju načas v bežnom májovom termíne odovzdania bakalárskych
    prác určenom vo fakultnom harmonograme štúdia, prípadne podľa
    ďalších pokynov garanta.
  - Po odovzdaní si od vašich školiteľov vypýtame vyjadrenie k tomu, či
    je práca obhájiteľnej kvality, t.j. či plánujú v posudku navrhnúť
    známku lepšiu ako Fx.
  - Známku z bakalárskeho seminára môžete získať len ak školiteľ vydá
    kladné stanovisko.
  - Vo výnimočných prípadoch, kedy školiteľ vydá záporné stanovisko, ale
    študent si myslí, že práca je obhájiteľná, môže prípad posúdiť
    garant alebo vedúci bakalárskeho seminára
  - Nemá však zmysel odovzdávať výrazne nedokončené bakalárske práce,
    známku z bakalárskeho seminára nedostanete a iba si znížite počet
    opravných termínov.
  - Ak nedostane známku z bakalárskeho seminára, predmet musíte
    absolvovať znovu (spravidla v ďalšom školskom roku).
  - Augustové obhajoby sú určené len pre tých, ktorí podľa
    školiteľa odovzdali obhájiteľnú prácu, avšak na obhajobe dostali
    Fx. Predseda komisie na obhajobách posúdi, či je prácu možné v
    priebehu pár týždňov dostatočne vylepšiť, aby mala šancu byť v júli
    odovzdaná a v auguste obhájená a na základe toho môže povoliť
    augustový termín.
