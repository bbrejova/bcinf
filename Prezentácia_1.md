---
title: Prezentácia 1
---

Spolu 40% známky. Prezentácie odovzdať aspoň hodinu vopred
prostredníctvom systému [Moodle](https://moodle.uniba.sk/mod/assign/view.php?id=40952).
<!--
[DAV+BIN](https://moodle.uniba.sk/mod/assign/view.php?id=94795).
-->

  - Vašou úlohou je prezentovať tému bakalárskej práce - stručný úvod do
    problematiky a čo plánujete robiť vy.
  - Po prezentácii bude nasledovať diskusia s vyučujúcimi a spolužiakmi
    ohľadom vecí, ktoré neboli jasné, ktoré niekoho zaujali ale hlavne o
    možných úskaliach danej témy.
  - Cieľom prezentácií a diskusií je uistiť sa, že všetci máte vybrané
    vhodné témy a máte aspoň základnú predstavu o danej problematike.
    Tiež je to prvá možnosť pre vás precvičiť si prezentovanie vašej
    témy, čo sa vám zíde na obhajobe.
  - Spolužiakom môžete naopak poskytnúť spätnú väzbu k ich prezentácii.
    Z dobrých prezentácií môžete čerpať inšpiráciu, horšie môžu byť
    výstražným príkladom, čoho sa vyvarovať.
  - Dĺžka prezentácie je najviac 8 minút (minimum cca 5min), limit treba
    dodržať. Do limitu sa nepočíta diskusia.
  - Prezentáciu si treba pripraviť na počítači pre dataprojektor,
    doplnkovo v menšej miere môžete použiť aj tabuľu.
  - Prezentáciu si pripravte v pdf formáte a odovzdajte ju v systéme
    Moodle aspoň hodinu pred začiatkom seminára, na ktorom prezentujete.
    Prezentáciu nahráme na náš počítač, z ktorého budete prezentovať.
  - Pri príprave prezentácie sa riaďte radami na stránke [Jemný úvod k
    prezentáciám](./Jemný_úvod_k_prezentáciám.md).
  - Na ǘvodnej stránke prezentácie nezabudnite základné údaje: vaše
    meno, názov práce, meno školiteľa.
  - Prípadné zmeny termínu len po dohode s vyučujúcimi. Ak nemôžete
    prezentovať z náhlych a vážnych príčin (napr. zdravotných), treba čo
    najskôr kontaktovať vyučujúcich.
  - Na absolvovanie predmetu potrebujete získať aspoň polovicu bodov z
    prezentácie.
