---
title: Kontrolné stretnutie 2
---

10% známky, pdf odovzdať cez [Moodle](https://moodle.uniba.sk/mod/assign/view.php?id=64197) pred začiatkom termínu vášho stretnutia. 


Cieľom kontrolného stretnutia je opäť sledovanie pokroku na vašej práci.
Na rozdiel od prezentácie 2 bude kontrolné stretnutie individuálnou
diskusiou vyučujúcich s jedným študentom.

  - Pred stretnutím v Moodli odovzdajte pdf súbor s podobnými
    informáciami ako boli v prezentácii 2, ale v aktualizovanej verzii
    (t.j. základné údaje o práci, splnené ciele, plán, problémy a
    výzvy).
  - Okrem prezentácie si na stretnutie pripravte aj súbory
    súvisiace s vašou prácou, t.j. samotný text práce, zdrojový kód
    vášho programu, prípadne iné súbory, ktoré by mohli byť užitočné a
    nie je príliš technicky náročné ich mať k dispozícii.
  - Materiály si prineste na vlastnom notebooku (ak je to pre vás
    problém, poproste o požičanie notebooku spolužiaka alebo si vopred
    dohodnite s nami použitie nášho počítača).


  - Samotné stretnutie bude dialógom medzi vyučujúcimi a študentom, v
    ktorom prejdeme cez vašu prezentáciu a rozdiskutujeme vaše plány a
    problémy. V prípade potreby sa pritom môžeme pozrieť aj na niektoré
    z ďalších súborov, ktoré ste si pripravili.

V tomto zadaní nebudeme hodnotiť stupeň vášho pokroku, ale skôr to, ako
dobre ste si premysleli váš aktuálny stav a budúce plány a ako ste sa na
stretnutie pripravili.

Môžeme vám nariadiť aj účasť na ešte jednom kole kontrolného stretnutia,
ak máme pocit, že by to pre vašu prácu bolo prospešné.
